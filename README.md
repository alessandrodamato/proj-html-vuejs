Business Landing
===
**Progetto HTML/VueJS** 

**Repo**  
proj-html-vuejs

**Cosa fare**  
Riprodurre il layout proposto solo in versione Desktop 

**Tecnologie da utilizzare**  
● HTML  
● CSS / Scss  
● VueJs / Vite  

**Requisiti tecnici minimi**  
Creare un progetto con Vite, strutturando il layout in almeno 3 macro-componenti:  
Header, Main e Footer.  
Popolare le voci di menù di Header e Footer dinamicamente, tramite delle props,
creando una struttura dati idonea.  

**Deadline**  
Mercoledì 10/04 ore 18:00  

**Supporto**  
Lunedì pomeriggio e martedì (mattina e pomeriggio) potrete prenotare uno slot al
giorno di 10 minuti con un insegnante, per poter porre domande di
approfondimento/chiarimento sul progetto.
Pushate almeno 30 minuti prima del vostro appuntamento con un insegnante e
preparate prima le vostre domande: è importante arrivare con le idee chiare per poter
ricevere il massimo supporto.
Ricordate: avete 10 minuti a testa, potrete chiedere un numero limitato di consigli.
Non sarà possibile invece inviare richieste tramite ticket.
Inoltre, non avrete supporto l’ultimo giorno di progetto (il giorno della deadline).  
Presentazione dei progetti  
I lavori saranno presentati giovedì 11/04 personalmente con l’insegnante 1-to-1; sarà
indispensabile quindi prenotare uno slot per poter parlare con un insegnante.
Non si tratterà del classico Feedback, ma dovrete presentare il vostro progetto.  
Consigli per lo svolgimento del progetto  

**Organizzazione del lavoro**   
Analizzate attentamente il layout prima di partire, utilizzate sempre il metodo dei
commenti per identificare le aree del layout e individuare elementi comuni riutilizzabili,
che potrebbero anche diventare dei componenti.
Una volta analizzato il progetto, create una tabella di marcia e almeno una volta al
giorno controllate di essere in linea con la vostra programmazione.
Meglio un layout con header, footer e 3 o 4 sezioni ben fatte, che un layout completo
ma mal strutturato. Tenete presente comunque che l’ideale è sempre consegnare il
lavoro completo.
Procedete poi con il layout sezione per sezione raggiungendo un livello di dettaglio il
più simile a quello proposto dal designer.
Ricordate: il designer ha lavorato duramente per immaginare il layout e ha scelto certe
soluzioni per ottime motivazioni, il nostro compito è rendere reale la sua creatività!  

**GIT**  
Create un primo commit con lo scaffolding, un secondo con la macrostruttura e così
via, all’aggiunta di ogni piccolo frammento.  
Committare e pushare con regolarità vi consentirà:  
1. di non perdere versioni del vostro lavoro. Il vostro datore di lavoro alla deadline  
pretende di ricevere il lavoro commissionato, nella vita lavorativa non è possibile
dire “ho perso il lavoro svolto”;  
2. di ricevere una migliore assistenza e valutazione da parte dei vostri insegnanti  
che controlleranno i vostri lavori durante tutto lo svolgimento del progetto.  

**Come affrontare il lavoro**  
Affrontate il progetto a mente serena allontanando ogni ansia, divertitevi mentre
mettete in pratica i concetti imparati fino ad ora, focalizzate il vero obiettivo: domani
questa sarà la vostra giornata tipo.  